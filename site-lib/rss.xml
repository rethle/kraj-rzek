<rss xmlns:dc="http://purl.org/dc/elements/1.1/" xmlns:content="http://purl.org/rss/1.0/modules/content/" xmlns:atom="http://www.w3.org/2005/Atom" version="2.0"><channel><title><![CDATA[kraj-rzek.wiki]]></title><description><![CDATA[Obsidian digital garden]]></description><link>http://github.com/dylang/node-rss</link><image><url>site-lib/media/favicon.png</url><title>kraj-rzek.wiki</title><link/></image><generator>Webpage HTML Export plugin for Obsidian</generator><lastBuildDate>Sat, 24 Jan 2026 00:42:02 GMT</lastBuildDate><atom:link href="site-lib/rss.xml" rel="self" type="application/rss+xml"/><pubDate>Sat, 24 Jan 2026 00:42:01 GMT</pubDate><ttl>60</ttl><dc:creator/><item><title><![CDATA[Krótka historia Faeronu]]></title><description><![CDATA[Faeron (czyt. fa-e-ron) — stosunkowo duży, równinny kraj porośnięty tajgą, nękany surowymi zimami i burzliwą przeszłością. Zamieszkany w większości przez ludzi, choć całkiem znaczącą mniejszość stanowią tam elfy.Przez dużą część swojej historii Faeron nie był pojedynczym państwem, ale raczej skupiskiem księstw, których ludność mówiła podobnym językiem i dzieliła wspólną kulturę<a data-footref="1" href="#fn-1-c7c1c11253fe883f" class="footnote-link" target="_self" rel="noopener nofollow">[1]</a>. Mieszkańcy poszczególnych księstw czuli się przywiązani w pierwszej kolejności do nich właśnie; nie istniało jeszcze pojęcie narodu w obecnym znaczeniu, choć w świadomości znacznej części społeczeństwa istniał podział na kraje “swojskie” (Faeronu) i “obce”. Nie przeszkadzało to książętom prowadzić między sobą licznych wojen. Ich pokłosiem były liczne antagonizmy, z których niektóre przetrwały aż do dzisiaj. Miasta od początku pełniły w Faeronie ważną rolę. Stanowiły ośrodek władzy, nauki, handlu i rzemieślnictwa; słowem, większości tych rzeczy, które decydowały o sukcesie księstwa. Wiele z nich ulokowano na źródłach geotermalnych zapewniających mieszkańcom wytchnienie od bezlitosnego, zimowego żywiołu.Z kolei na wsiach nierzadkie było mieszkanie większości chłopów w jednym, większym budynku — umożliwiało to jego wydajniejsze ogrzewanie, które w czasie mrozów potrafiło pochłaniać ogromne zasoby materialne.Postrzeganie swojej tożsamości przez Faeronczyków niespodziewanie zmieniło się jednak na początku XVI stulecia. Zjednoczywszy wzgórza zamieszkiwane przez orków, Anrag I Wielki skierował swój wzrok na prosperujące, ale rozdrobione ziemie Północy. Kiedy jego stutysięczna armia przekroczyła na początku wiosny Bramę Faeronu, jego książęta wpadli w popłoch. Świadomi czekającej ich w przeciwnym wypadku zagłady, utworzyli oni sojusz mający wyprzeć najeźdźców z krainy.<br>Początkowo jednak konflikt był dla mieszkańców Północy pasmem nieszczęść. Do niedawna odrębne, posiadające inne struktury dowodzenia i podążające innymi szkołami wojny armie nie były w stanie skutecznie koordynować swoich działań. Skutkiem tego były błyskawiczne postępy wojsk Danmaru, które w kilka tygodni zajęły tereny leżące na południe od <a class="internal-link" data-href="Hana" href="hana.html" target="_self" rel="noopener nofollow">Hany</a>.<br>Do bitwy rozstrzygającej losy pierwszego etapu wojny miało dojść pod <a class="internal-link" data-href="Kora" href="kora.html" target="_self" rel="noopener nofollow">Korą</a>. Klęska wojsk sojuszniczych mających za plecami rzekę oznaczałaby ich zgubę i koniec niezależności księstw Faeronu.Niespodziewanie jednak pierwsze uderzenie orczych wojsk zostało odparte przez szarżę pikinierów pochodzących z zachodu kraju. Groźba rozbicia szyków jego wojsk zmusiła Anraga I do skierowania do ataku swojej elitarnej, ciężkiej kawalerii. Odniosła ona jednak ciężkie straty, z czego wielu jeźdźców poległo jeszcze przed rozpoczęciem walki w zwarciu, nadziawszy się na długie włócznie obrońców.Związany w walce wręcz konny oddział króla Danmaru nie był już w stanie ochraniać jego flanki. Spostrzegłszy to, jazda jednego z elfickich miast Faeronu przypuściła na nią szarżę, ostatecznie pogrążając armię Danmaru i zmuszając ją do ucieczki.<br>Faeron był ocalony, przynajmniej chwilowo. Orcze wojska, zawrócone pod Korą, powróciły do krainy dwa miesiące później. Zwycięstwo podniosło jednak zdruzgotane morale Północy w sposób, jakiego nie oczekiwali sami jego architekci: w ciągu miesiąca do obrony dołączyły wojska niezliczonych miast wcześniej przekonanych o rychłym nadejściu niewoli. Lepiej zorganizowane i zaopatrzone wojska Faeronu przystąpiły do wojny z Danmarem, która trwała kolejne dwadzieścia dwa lata i pochłonęła tysiące istnień, w pewnym momencie angażując nawet wojska krasnoludzkiego Króla na Północy<a data-footref="2" href="#fn-2-c7c1c11253fe883f" class="footnote-link" target="_self" rel="noopener nofollow">[2]</a>. Konflikt skończył się zwycięstwem wojsk sprzymierzonych. Potęga Danmaru została skruszona.<br>Obrona Faeronu przed orkami wymagała zaangażowania wszystkich warstw społecznych Faeronu: jak pokazała pierwsza faza wojny, samo rycerstwo wspomagane przez najemników nie było w stanie przeciwstawić się liczbom ani taktyce nieprzyjaciela<a data-footref="3" href="#fn-3-c7c1c11253fe883f" class="footnote-link" target="_self" rel="noopener nofollow">[3]</a>. Znaczących coraz mniej na polu bitwy rycerzy stopniowo odsuwano od kluczowej roli, jaką niegdyś grali, powierzając im raczej funkcje wsparcia i flankowania. Wraz z tym rosło znaczenie rekrutowanych młodych kobiet i mężczyzn, często pochodzących z niższych stanów. Ich wspólne doświadczenie na wojnie upowszechniło wśród ludności Faeronu pogląd, iż stanowią oni jeden naród. Coraz częściej podnoszono temat tego, jaki kształt kraj powinien obrać po zakończeniu konfliktu.Świeżo po podpisaniu pokoju sytuacja w księstwach była napięta: przez dwie dekady konfliktu szeregi wojsk sprzymierzonych, także na wysokim stopniu, wypełniały się coraz bardziej zradykalizowanymi żołnierzami wywodzącymi się z drobnego mieszczaństwa lub terenów wiejskich. Arystokracja dążąca do powrotu do stanu sprzed orczej inwazji budziła ich nieufność. Na ulicach miast coraz częściej słychać było złorzeczenia na władców, które podsycane były działalnością pierwszych działających w ukryciu niezależnych drukarni.Obradujący pod presją opinii publicznej i wojska Kongres w Rydhadze zmuszony był pójść na ustępstwa. Uchwalono powstanie Unii Faeronu, federacyjnego państwa o ustroju demokratycznym, w którym arystokracja zachowała jednak pewne przywileje oraz niemal całe swoje bogactwo.Powstanie demokratycznego państwa otworzyło wielu osobom drzwi do awansu społecznego. Z jednej strony Izba Niższa intensywnie lobbowała za działaniami mającymi wyplenić analfabetyzm z faerońskiego miasta i wsi, z drugiej — uspokojona i unowocześniająca się arystokracja chętnie inwestowała w powstające szybko akademie. Upowszechniła się drobna magia na użytek domowy, ułatwiając życie szczególnie mieszkańcom terenów wiejskich. Z trudem przeforsowane przez Zgromadzenie Unii utworzenie państwowej floty kupieckiej umożliwiło import trudno dostępnych surowców na wielką skalę, a także umożliwiało sprowadzanie zboża w czasach głodu oraz otworzyło Faerończykom okno na świat.Z czasem jednak egalitaryzm leżący u założeń systemu rydhaskiego osłabł. Zaledwie pół wieku po utworzeniu Unii znaczenie demokratycznie wybieranych reprezentantów zaczęło słabnąć wobec rosnących w siłę wielkich kompanii kontrolujących handel i produkcję w państwie. Zwiększało się zadłużenie gospodarstw i mieszkańców miast.Pomimo oczekiwań obywateli Zgromadzenie nie było w stanie sprostać tym wyzwaniom. Zmagając się z jednej strony z opozycją kompanii handlowych (które w niechlubny sposób zapewniały sobie reprezentację) i dawnej arystokracji, a z drugiej z walkami wewnętrznymi, stronnictwa mieszczańsko-wiejskie nie były w stanie przeprowadzić reform. Z latami rosło niezadowolenie społeczeństwa, które czuło się oszukane przez system parlamentarny.<br>W warunkach postępującej apatii Faerończyków do głosu powstało stronnictwo redytystów<a data-footref="4" href="#fn-4-c7c1c11253fe883f" class="footnote-link" target="_self" rel="noopener nofollow">[4]</a>. Postulowało ono odrzucenie systemu parlamentarnego i powrót do mitycznych korzeni narodu, które widzieli w legendarnej już monarchii. Przez długi czas pozostawali oni jednak na marginesie polityki: bogatą neoarystokrację<a data-footref="5" href="#fn-5-c7c1c11253fe883f" class="footnote-link" target="_self" rel="noopener nofollow">[5]</a> odrzucał ich rewolucyjny charakter, zaś dla większości mieszczan ich rozważania były oderwane od rzeczywistości.Pomimo wymienionych problemów Faeron pozostawał silnym graczem na arenie międzynarodowej jeszcze przez wiele lat. Rosnąca samowolka kompanii handlowych i nieszczelny system podatkowy z roku na rok osłabiał jednak państwo, które z czasem okazało się niezdolne do obrony własnych granic. Korzystając z tego, król Danmaru Irgon II zajął znienacka Wezję, kraj związkowy na południu Unii. Po krótkiej i upokarzającej wojnie Zgromadzenie musiało uznać jej podbój. Wywołało to kryzys w kraju, którego paraliż administracyjny powoli prowadził do upadku.Utrata kluczowego kraju związkowego spowodowało wszechobecne oburzenie. Poczucie upokorzenia wśród mieszkańców Faeronu potęgowało tylko ich bolączki związane z kiepską sytuacją ekonomiczną. Także wysoko urodzeni i bogaci nie widzieli już pożytku z systemu parlamentarnego, który woleliby zastąpić inną formą rządów, gwarantującą im lepszą reprezentację ich interesów. Pośród tych zawirowań do głosu dochodzili niegdyś ignorowani redytyści. Faworyzowani przez neoarystokrację, która chciała posłużyć się nimi w celu osiągnięcia swoich celów ekonomicznych, byli w stanie dotrzeć do znacznie większej grupy odbiorców.Z punktu widzenia redytystów winę za pogarszające się warunki życia ponosiły obce mocarstwa wyzyskujące Faenor oraz zagraniczni szpiedzy, którzy razem powstrzymywali kraj przed zrealizowaniem swojego pełnego potencjału. O współpracę z tymi ostatnimi obwiniali oni także słabnące na przestrzeni dekad stronnictwo reformatorów, które ich zdaniem pozwalało na opisane już rozkradanie państwa.Ich hasła trafiły na podatny grunt. W następnych wyborach weszli oni do Zgromadzenia jako kluczowy koalicjant Unii Handlu; w kolejnych stali się największym ze stronnictw. Nie zwlekając na zmianę klimatu politycznego, redytyści dokonali przy bezczynności arystokracji legalnego zamachu stanu, stając się de facto jedyną siłą w państwie.<br>Władający Faeronem redytyści za pierwszorzędny cel stawiali sobie uczynienie go “znowu wielkim” w myśl mitycznego Królestwa Fareonu. Nie było to możliwe, gdy znaczna część kraju pozostawała pod okupacją obcego państwa. W związku z tym rozpoczęli oni intensywnie rozwijać armię, która od czasów bitwy pod <a data-tooltip-position="top" aria-label="Kora" data-href="Kora" href="kora.html" class="internal-link" target="_self" rel="noopener nofollow">Korą</a> straciła na swojej dawnej renomie. Pomimo ich starań i współpracy neoarystokracji, wojska nie udało się zreformować tak, by samodzielnie było w stanie rzucić wyzwanie orczej monarchii.Niespodziewanie los ułatwił im realizację planów. Danmar po nagłej śmierci Irgona II pogrążyło się w walce o sukcesję, co zmusiło część stacjonujących w Wezji wojsk do wymarszu. Nowi włodarze Północy nie czekali na dalszy rozwój wydarzeń. Witane kwiatami przez ludność kraju wojska szybko go wyzwoliły mimo oporu okupanta.Oprócz tego, poziom życia wielu osób realnie się podniósł. Inwestycje kompanii handlowych zaprzyjaźnionych z nową władzą rozruszały gospodarkę. Wiele manufaktur odżyło dzięki zapotrzebowaniu armii na ich wytwory, a ceny żywności zostały czasowo zamrożone.Wobec przeciągającej się wojny domowej w kraju orków przywódcy redytystów rozkazali naczelnemu dowództwu nakreślić plany inwazji na ich terytoria. Było to ściśle tajne — choć na wyzwolenie Wezji społeczeństwo zareagowało wiwatami, większość nadal nie popierała ataku na obce państwa. Pretekstu dostarczył incydent, podczas którego oddział walczący po jednej ze stron konfliktu w Danmarze złupił osadę na granicy z Faenorem. Rozpoczęła się roczna wojna, w wyniku której armie Północy podbiły znaczną część dawnego państwa orków, a na jego pozostałościach osadziły jednego z walczących w wojnie domowej kandydatów na tron. Jego niewielkie królestwo, wewnętrznie słabe i spustoszone kilkuletnimi walkami, nie było w stanie konkurować z nową potęgą państwa, które przyjęło nazwę Wielkiego Faenoru.Kilka lat po tych wydarzeniach, los sprowadza wasze postaci do karczmy na granicy starego Faenoru i podbitego Danmaru. Czasy, w jakich przyszło im żyć, są ciężkie, szczególnie jeżeli od niedawna stali się wrogami nowego porządku. Kim są? Kim byli, nim świat utrzymywany w odcieniach szarości zrobił się czarno-biały? Co przywiało ich do tamtej gospody?Tego nie wiem nawet ja.Hej, sorry, jeżeli ton, w którym przestawiłem świat, wydaje się przygnębiający.
(miałem tutaj napisać jakieś uzasadnienie, ale jest 1:37 i jestem eepyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyyy (co pewnie widać w późniejszej części wpisu) Gratuluję, jeżeli przeczytał_ś cały wpis do tego momentu. Zasługujesz na odznakę angielskiej Wikipedii i order wojny peloponeskiej. xoxo <br>Warto zauważyć, że kultura terenów miejskich i wiejskich przez długi czas pozostawała odrębna, choć osadzona w podobnym systemie wartości.<a href="#fnref-1-c7c1c11253fe883f" class="footnote-backref footnote-link" target="_self" rel="noopener nofollow">↩︎</a>
<br>W momencie przystąpienia krasnoludów do wojny Danmar od dekady utrzymywał blokadę handlową ich Domów w górach, chcąc zmusić ich do ustępstw.<a href="#fnref-2-c7c1c11253fe883f" class="footnote-backref footnote-link" target="_self" rel="noopener nofollow">↩︎</a>
<br>Dość powiedzieć, że w jednej z początkowych bitew wojny poległo niemal całe rycerstwo księstwa położonego w centralnej części kraju.<a href="#fnref-3-c7c1c11253fe883f" class="footnote-backref footnote-link" target="_self" rel="noopener nofollow">↩︎</a>
<br>(Od łac. reditus, powrót — być może zmienię tą nazwę w przyszłości. Nie wiem, czy chcę, żeby jedno z bardziej istotnych stronnictw tej kampanii budziło skojarzenia z redditem lol)<a href="#fnref-4-c7c1c11253fe883f" class="footnote-backref footnote-link" target="_self" rel="noopener nofollow">↩︎</a>
<br>Neoarystokracja — warstwa społeczna powstała z połączenia dawnej arystokracji i nowowzbogaconych pionierów kompanii handlowych oraz manufaktur.<a href="#fnref-5-c7c1c11253fe883f" class="footnote-backref footnote-link" target="_self" rel="noopener nofollow">↩︎</a>
]]></description><link>krótka-historia-faeronu.html</link><guid isPermaLink="false">Krótka historia Faeronu.md</guid><pubDate>Sat, 24 Jan 2026 00:41:17 GMT</pubDate></item><item><title><![CDATA[Wstęp]]></title><description><![CDATA[Tak jak i w przypadku większości światów fantasy, ten także nie jest kopią 1:1 średniowiecza (na szczęście) i zawiera nawiązania do wielu różnych epok historycznych. Tutaj zamieszczam krótką listę rzeczy, które mogą was zaskoczyć / informacji, które mogą być przydatne.
Większość mieszkańców tego kraju umie czytać, a większość populacji miast — także pisać. W związku z tym prężnie funkcjonuje prasa oraz druk.
Akcja kampanii dzieje się kilka lat po ostatnich wydarzeniach opisanych w <a data-tooltip-position="top" aria-label="Krótka historia Faeronu" data-href="Krótka historia Faeronu" href="krótka-historia-faeronu.html" class="internal-link" target="_self" rel="noopener nofollow">krótkiej historii Faeronu</a>.
]]></description><link>wstęp.html</link><guid isPermaLink="false">Wstęp.md</guid><pubDate>Sat, 24 Jan 2026 00:14:11 GMT</pubDate></item><item><title><![CDATA[index]]></title><description><![CDATA[Hej, chwilę mi to zajęło, ale dzisiaj wreszcie wziąłem się za pisanie. Następne artykuły pojawią się w niedzielę.
<a data-href="Wstęp" href="wstęp.html" class="internal-link" target="_self" rel="noopener nofollow">Wstęp</a> (tu na razie nie ma zbyt dużo do czytania)
<br><a data-href="Krótka historia Faeronu" href="krótka-historia-faeronu.html" class="internal-link" target="_self" rel="noopener nofollow">Krótka historia Faeronu</a>
Przegląd państw i kultur
???
]]></description><link>index.html</link><guid isPermaLink="false">index.md</guid><pubDate>Fri, 23 Jan 2026 22:01:12 GMT</pubDate></item><item><title><![CDATA[Kora]]></title><description><![CDATA[Kora — samotna góra we wschodnim Faeronie. Miejsce <a data-tooltip-position="top" aria-label="Krótka historia Faeronu > Bitwa pod Korą i odwrócenie losów wojny" data-href="Krótka historia Faeronu#Bitwa pod Korą i odwrócenie losów wojny" href="krótka-historia-faeronu.html#Bitwa pod Korą i odwrócenie losów wojny" class="internal-link" target="_self" rel="noopener nofollow">bitwy pod Korą</a>, choć w rzeczywistości odbyła się ona w jej pobliżu, za rzeką <a data-tooltip-position="top" aria-label="Hana" data-href="Hana" href="hana.html" class="internal-link" target="_self" rel="noopener nofollow">Haną</a>.<br><img alt="mtkora.png" src="mtkora.png" target="_self">]]></description><link>kora.html</link><guid isPermaLink="false">Kora.md</guid><pubDate>Fri, 23 Jan 2026 20:25:30 GMT</pubDate><enclosure url="mtkora.png" length="0" type="image/png"/><content:encoded>&lt;figure&gt;&lt;img src="mtkora.png"&gt;&lt;/figure&gt;</content:encoded></item><item><title><![CDATA[mtkora]]></title><description><![CDATA[<img src="mtkora.png" target="_self">]]></description><link>mtkora.html</link><guid isPermaLink="false">mtkora.png</guid><pubDate>Fri, 23 Jan 2026 20:00:50 GMT</pubDate><enclosure url="mtkora.png" length="0" type="image/png"/><content:encoded>&lt;figure&gt;&lt;img src="mtkora.png"&gt;&lt;/figure&gt;</content:encoded></item><item><title><![CDATA[Hana]]></title><description><![CDATA[Hana — największa rzeka Faneronu, uchodząca do Morza Wietrznego.]]></description><link>hana.html</link><guid isPermaLink="false">Hana.md</guid><pubDate>Fri, 23 Jan 2026 16:27:49 GMT</pubDate></item></channel></rss>